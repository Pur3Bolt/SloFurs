<div class="container">
  <h1>Vprašanja in odgovori glede predplačil</h1>
  <p class="lead">Ste se srečali z dogodkom, kjer SloFurs pričakuje plačila v naprej? Za vas smo pripravili nekaj vprašanj in odgovorov nanje.</p>

  <h3>Zakaj je potrebno plačilo v naprej?</h3>
  <p>Iz preteklih druženj ste verjetno navajeni, da ste prispevek za dogodek plačali na dan izvedbe osebno. Zaradi tega so organizatorji posameznih dogodkov finančno omejeni katere aktivnosti, hrano in pijačo lahko za dogodek pripravijo. Poleg tega organizatorji nase prevzemajo riziko za nepredvidene in nenajavljene odpovedi prijav, kljub temu da so bili stroški zanje že poravnani. Ker si v SloFurs želimo za naša druženja le najboljše, smo se odločili, da za določene dogodke potrebujemo plačilo v naprej.</p>

  <h3>Kaj to pomeni zame?</h3>
  <p>Udeležencev zaradi sprememb ne bomo ničesar prikrajšali; naše dogodke pa bomo lahko le izboljšali – tako si lahko privoščimo npr. najeti prostore za dogodke, bolje predvideti stroške, ki jih lahko namenimo za hrano in pijačo, kot tudi nabavimo izdelke za bolj zabavno druženje. Naše <a href="<?php echo URL;?>rules" target="_blank">pogoje poslovanja</a> smo s to spremembo ustrezno popravili, da zavarujemo nas, kot prodajalca, in vas, kot kupca. Predlagamo vam, da si jih natančno preberete in, da se v primeru vprašanj obrnete na nas.</p>
  <p>S plačilom v naprej ste tudi ob plačilu seznanjeni s točnim stroškom udeležbe. V primeru osebnega plačila na dan dogodka še vedno lahko objavimo pričakovane stroške (npr. 10-15€), ki bodo točno znani šele na dan dogodka.</p>

  <h3>Kako lahko plačam?</h3>
  <p>Plačilo lahko opravite na dva načina: znesek za udeležbo nam lahko nakažete na TRR društva SloFurs (podatki so objavljeni v pogojih poslovanja in na dogodkih, ki potrebujejo plačilo v naprej) ali pa plačilo opravite s plačilno oziroma kreditno kartico preko sistema Stripe. V primeru, da se odločite za slednji način, boste za opravljanje plačila preusmerjeni na spletno stran Stripe, kjer varno zaključite plačilo ter se nato vrnete nazaj na našo stran.</p>
  <p>Plačilo vam bomo omogočili šele po tem, ko je vaša prijava potrjena, opravite pa ga na isti strani, kjer ste se prijavili na dogodek.</p>

  <h5>Kaj je Stripe?</h5>
  <p>V primeru, da se s tem imenom še niste srečali, gre za podoben plačilni sistem kot je PayPal, ki omogoča varno plačilo z vašo plačilno ali kreditno kartico preko spleta. V kolikor uporabljate Google Pay ali Apple Pay, ju lahko uporabite pri plačilu. Stripe je globalno znano in uspešno podjetje, ki ga uporabljajo tudi večje korporacije (npr. Humble Indie Bundle, Kickstarter itd.).</p>

  <h3>Kakšni so roki za plačilo?</h3>
  <p>Roki so lahko za dogodke različni, od nekaj dni do nekaj mesecev od takrat, ko se prijavite na dogodek. Alternativno so tudi fiksni za vse, ne glede na to kdaj se prijavite. Glede na to, vas o točnem roku plačila seznanjamo na obrazcu za prijavo na dogodek. V kolikor se roka ne držite, bomo primorani vašo prijavo preklicati.</p>

  <h3>Kaj pa v primeru, da ne morem priti, plačal pa sem že?</h3>
  <p>V kolikor se dogodka ne morete udeležiti, niste upravičeni do povračila denarja, lahko pa svojo prijavo prenesete na drugo osebo. Več o tem si preberite <a href="<?php echo URL;?>rules#transfer" target="_blank">tukaj</a>.</p>

  <h3>Nekaj glede dogodka se je spremenilo. Sem upravičen do povračila?</h3>
  <p>Kljub temu, da se trudimo, da do velikih sprememb pri izvedbi dogodkov ne prihaja, se lahko včasih zgodi, da smo primorani narediti nekaj sprememb. V nekaterih primerih ste upravičeni do povračila stroškov, v kolikor se s spremembami ne strinjate.</p>
  <p>Če pride do minimalnih ali upravičenih sprememb v izvedbi dogodka, npr. dodana ali odstranjena aktivnost v programu ali pa zamik začetka dogodka za nekaj ur v istem dnevu <b>niste upravičeni</b> do povračila.</p>
  <p>V primeru spremembe lokacije ali datuma izvedbe dogodka <b>ste upravičeni</b> do povračila v roku, ki je opredeljen v pogojih poslovanja. V tem primeru stopite v stik z nami, da uredimo vse potrebno za vračilo denarja.</p>
  <p>Več o tem si lahko preberete <a href="<?php echo URL;?>rules#refunds" target="_blank">v naših pogojih</a>.</p>

  <h3>Nisem našel odgovora na vprašanje</h3>
  <p>V tem primeru, nam pišite na <a href="mailto:slofurs@gmail.com" target="_blank">slofurs@gmail.com</a> in vam bomo v najkrajšem času odgovorili na vprašanje.</p>
